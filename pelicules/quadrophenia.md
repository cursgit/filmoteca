# Quadrophenia

## Sinopsi
Quadrophenia és un film britànic de 1979, basat en l’òpera rock del mateix títol del grup musical The Who (1973).
La trama se situa en l’any 1964, i descriu una època en què existia una forta rivalitat entre dues tribus urbanes, els mods i els rockers. La pel·lícula inclou escenes de batalles campals entre els dos bàndols, fet que realment es va produir en diverses localitats de la costa anglesa l’estiu de 1964.
El protagonista principal és Jimmy, un membre dels mod que es mou per tot arreu amb la seva scooter. La trama gira al voltant dels conflictes d’un adolescent amb el món que l’envolta, les baralles amb la família, les noies, les feines precàries, i el refugi que per a ell suposa el seu grup d’amics d’estètica mod. Tanmateix, el protagonista acabarà desencantat amb el moviment mod.

## Gèneres
- Drama
- Òpera rock

## Repartiment
Director: Franc Roddam.
Intèrprets principals: Phil Daniels, Leslie Ash, Toyah, Philip Davis, Mark Wingett, Sting.